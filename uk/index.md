# Архітектурний стиль REST

REST це _архітектурний стиль_ web сервісів. З точки зору лексикології, REST є акронімом для _REpresentational State Transfer_.

> [!NOTE]
> Архітектурний стиль можна розглядати як загальноприйнятий патерн, синонімом до _архітектурного стилю_ є _архітектурна парадигма_. Конкретний _архітектурний стиль_ може бути пояснено через його дизайн-принципи (їх ще називають design constraints або архітектурні принципи чи архітектурні обмеження). Іншими словами, _архітектурний стиль_ є не що інше, як набір архітектурних обмежень (тобто, ось це - має бути зроблено так і ніяк інакше).

_REpresentational State Transfer_ означає, що сервер і клієнт здійснюють комунікацію щодо стану ресурса. Коли сервер відправляє ресурс клієнту він каже: "ось крайня версія стану документа". Коли клієнт каже змінити документ, він каже серверу: "я хочу щоб ця версія документа (ось цей ресурс, який я тобі передаю) стала крайньою версією його стану".

> [!NOTE]
> По суті _ресурс_ це будь-яка інформація яка передається між клієнтом і сервером.

## Архітектурна парадигма REST базується на 6 принципах:

1. **Принцип клієнтсько-серверної архітектури**. В основі цього принципу лежить принцип _separation of concerns_: сервер відповідає за збереження даних, клієнт - за те як ці дані репрезентувати. І сервер і клієнт є абстракціями: клієнтом може бути web клієнт, мобільний додаток чи command line interface (або щось інше); сервером - сам сервер чи сервер з _layered конфігурацією_. Ні клієнт, ні сервер не знають, як протилежна абстракція реалізована.
1. **Принцип stateless**. Цей принцип означає, що кожен request містить усю потрібну інформацію. Тобто сервер отримавши request може, не чекаючи на якусь додаткову інформацію, почати одразу його виконувати.
1. **Принцип cacheability**. Цей принцип дозволяє кешування ресурсів. Наприклад, сервер дозволяє кешувати `GET` запит на `/api/series` (коли клієнт каже серверу: поверни мені усі доступні продукти, а саме усі доступні серіали - англ. series).
